**Програмна інженерія в системах управління.**

# Сумісна робота з віддаленими репозиторіями в GitHub

## Загальні основи використання GitHub

GitHub - це найбільший хостинг для сховищ (репозиторіїв) Git, та є центром співпраці між мільйонами розробників та проектів. Великий відсоток усіх сховищ Git мають хост на GitHub, та багато проектів з відкритим кодом використовують його задля Git хостингу, керування завданнями, перегляду коду та для багато чого іншого.

### Створення облікового запису

Для користування GitHub треба створити безкоштовний обліковий запис: зайти до https://github.com, обрати ім’я користувача, якого ще ні в кого немає, надати адресу  електронної пошти та пароль, натиснути на кнопку “Sign up  for Github” (Зареєструватись на Github). Після цього можна авторизовуватися щойно створеними ім’ям та паролем та зв’язуватися з Git сховищами за допомогою протоколу `https://` або SSH. Тим не менше, щоб просто клонувати публічні проекти, не треба навіть  реєструватися. Облікові записи необхідні тоді, коли необхідно створювати власні сховища та викладати до них зміни. 

### Типи сховищ (репозиторіїв) в GitHub

GitHub виділяє кілька типів репозиторіїв в залежності від необхідного доступу: приватні (***private***), публічні (***public***) та внутрішні (***internal***). GitHub надає вам увесь свій функціонал безкоштовно, з обмеженням, що всі ваші сховища повністю публічні (усі мають доступ на читання). Оплачувані послуги також пропонують можливість створювати приватні  сховища, які доступні безкоштовно в лімітованому варіанті. Надалі приватні сховища  не обговорюються.

### Файл README.MD

Прийнято щоб в кореневій папці (та і у включених папках репозиторію) вміщувався файл README в форматі MD. У цьому випадку вміст файлу автоматично показується в нижній частині екрану. У цьому файлі як правило розміщують інформацію про ліцензію використання репозиторію, налаштування-рекомендації для учасників, кодекс поведінки та інше, що повідомляти про проект та очікування щодо участі в ньому.   

## Загальні основи командної роботи

### Послідовність робочих потоків 

До репозиторіїв можна добавляти користувачів як ***співавторів*** сховища (***collaborate***), які матимуть права на запис. Для приватних репозиторіїв добавлені користувачі також матимуть доступ до читання (для публічних будь хто має право читати), а  кількість співавторів команди в безкоштовному користуванні є обмеженою. Якщо не налаштовані обмеження на гілки (див. налаштування захисту гілок), будь хто зі співавторів може робити в них зміни (push). Тому? в загальному, при роботі в команді з одним репозиторієм прийняті наступні рекомендації:  

1. Створюється нова гілка в локальному репозиторії. 
2. Редагуються файли та робиться коміт. Надсилаються зміни у віддалений репозиторій на GitHub (push).    
3. Робиться (відкривається) запит на Пул з редагованої гілки з пропозиціями змін (об'єднання гілок) та/або для початку дискусії. Цей запит не обов'язково проводиться в час необхідності об'єднання (мерджа), він може ініціюватися для обговорення, або прохання допомоги, тощо.    
4. У результаті обговорення, при необхідності, робляться певні зміни в гілці. Робиться коміт і пуш. Запит на пул оновлюється автоматично.
5. За готовності гілки до об'єднання, проводиться мердж відповідно до запиту на Пул . 
6. Прибирається гілка методом видалення на сторінці запита на пул або самої гілки.

Цей процес графічно показаний [за посиланням](https://guides.github.com/introduction/flow/).  Додатково можна почитати [англомовну документацію](https://help.github.com/en/github/collaborating-with-issues-and-pull-requests/overview) щодо командної роботи.

### Запит на Пул (Pull request)

**Запит на пул (Pull request)** - це пропозиція користувача на внесення зміни до певної гілки сховища GitHub, як правило способом об'єднання (мерджа) з іншою гілкою. Вони можуть бути прийняті або відхилені співавторами сховища, які мають на це право. Як тільки створено запит на пул, може проводитися дискусія щодо змін, неодноразове внесення наступних змін в гілці запиту, після чого  гілка може бути об'єднана (змерджена) з базовою гілкою або запит може бути скасовано (закрито) без внесення змін.  Подібно до завдання (issues), запити на пул мають свій окремий форум для обговорення. Запити на пул можуть звязуватися з завданнями.  

### Моделі командної роботи

Спосіб використання запитів на Пул залежить від типу моделі розробки, яка використовується у проекті. Є дві основні типи моделей командної розробки, з якими можна використовувати запити на Пул:

1. ***Shared repository model*** (***модель загально-доступного репозиторію***): співавторам надається простий доступ до одного спільного сховища, а коли потрібно внести зміни - тоді створюються  тематичні гілки, які об'єднуються у результаті підтвердження запитів на пул. Запит на пул у цій моделі ініціює перегляд коду та загальну дискусію про необхідні зміни перед об'єднанням у основну розроблювальну гілку. Ця модель є більш поширеною для роботи в невеликих командах та організаціях над приватними проектами. У такій моделі варто налаштувати захист основних гілок від несанкціонованих змін, у цьому випадку в захищені гілки можуть вноситися зміни тільки за певних умов (див. налаштування захисту гілок). 
2. ***Fork and pull model*** (***модель форку та пулу***): кожен може зробити форк (копію) наявного сховища та надіслати (push) зміни на свій особистий форк, не потребуючи доступу до вихідного сховища, після чого репозиторії синхронізуються шляхом запитів на пул. Запити на пул відкриваютья для пропозиції зміни з гілки форку на гілку в сховищі джерела (upstream). Можна дозволити, щоб будь-хто, хто має push-доступ до upstream-сховища, вносити зміни у цей запит на пул. Ця модель користується популярністю у проектах з відкритим кодом, оскільки вона не створює додаткового опору для нових учасників та дозволяє людям працювати самостійно без попередньої координації.

### Поняття форку (Fork), дублювання та створення з шаблону

Якщо є бажання зробити внесок до існуючого публічного сховища, проте у користувача немає  права на це, він можете створити для себе ***форк*** (***`fork`***) цього репозиторію. У цьому випадку GitHub створює копію цього сховища, що є існує в просторі імен користувача, який може викладати до неї зміни. Форк дозволяє вносити зміни в репозиторій, не впливаючи на оригінальне (вихідне) сховище. Користувач може отримувати оновлення з оригінального сховища або надсилати зміни з нього з допомогою ***запитів на пул*** (pull requests).

Хоч створення форку оригінального сховища подібне до створення його копії, між ними залишається зв'язок, який дає можливість:

- використовувати запит на пул, щоб запропонувати зміни від форку до оригінального сховища, також відомого як ***upstream***-сховище;
- вносити зміни з upstream-сховища до локального форку шляхом синхронізації;

Видалення форку не видаляє оригінальне upstream сховище. Можна вносити будь-які зміни у форк  - додавати співавторів, перейменувати файли, генерувати сторінки GitHub - не впливаючи на upstream-сховище. Однак не можна відновити сховище форк після його видалення. 

У проектах з відкритим кодом форки часто використовуються для повторення ідей або змін до того, як вони будуть запропоновані назад у upstream-сховище. Після внесення змін у форк, можна відкрити запит на пул для порівняння сховища форку з upstream-сховищем. Це може надати можливість надсилати запити на зміни до гілки форку будь-кому, хто має доступ на зміни до upstream-сховища. Це прискорює співпрацю, дозволяючи підтримуючим репозиторіям можливість локально робити коміти або запускати тести, перед тим як зробити запит на пул для об'єднання (мерджа). 

При необхідності створення копії наявного сховища без необхідності в майбутньому синхронізації та об'єднання гілок з upstream-сховищем, використовується дублювання (duplicate ) репозиторію. Можна також використовувати сховище як шаблон. Для отримання додаткової інформації див. [Дублювання сховища](https://help.github.com/en/articles/duplicating-a-repository) та [Створення репозиторію з шаблону](https://help.github.com/en/github/creating-cloning-and-archiving-repositories/creating-a-template-repository) 

## Налаштування доступу та захисту 

### Захист гілок

***Захищені гілки*** (***Protected branches***) гарантують, що співавтори вашого сховища не можуть внести безповоротні зміни до гілок. Увімкнення захисту гілок також дозволяє ввімкнути інші необов'язкові перевірки та вимоги, наприклад, необхідні перевірки стану та необхідні огляди.

За замовчуванням будь-який запит на Пул можна об’єднати (змерджити) в будь-який час, якщо тільки головна гілка не суперечить базовій гілці. Ви можете застосувати обмеження щодо об'єднання запиту на Пул з вашим сховищем.

Власники репозиторію та люди, які мають права адміністратора для сховища, можуть забезпечити виконання певних робочих процесів або вимог, перш ніж співавтор зможе об'єднати гулку у ваше сховище, створивши правила захищеної гілки. 

Адміністратор може створити правило гілки у сховищі для певної гілки, усіх гілок чи будь-якої гілки, яка відповідає ***шаблону іменування*** (***Branch name pattern***), визначеному синтаксисом fnmatch. Наприклад, можна вимагати щоб у будь-якої гілки, що містить слово `release`, перед об'єднанням було щонайменше два огляди запиту на пул. у цьому випадку ви можете створити правило для гілки ` *release* `.  Якщо у сховищі є кілька захищених правил гілок, які впливають на одні і ті ж гілки, правила, які містять конкретну назву гілки, мають найвищий пріоритет. Якщо існує більше ніж одне правило захищеної гілки, яке посилається на те саме конкретне ім'я гілки, то сформоване спочатку правило гілки має більший пріоритет. Коли адміністратор створює правило захисту гілки в сховищі, співавтори не можуть змусити надіслати зміни (пуш) на захищену гілку або видалити гілку за замовчуванням. 

Правила створюються та редагуються у налаштуваннях репозиторію Settings -> Branches. 

![Налаштування правил](GitMedia/branch-rule-settings.png)

#### Вимога перегляду запиту на пул перед об'єднанням гілок (required pull request reviews before merging)

Вимога переглядів гарантує, що запити на пул мають певну кількість схвальних відгуків, перш ніж співавтори можуть вносити зміни до захищеної гілки. Адміністратори репозиторію можуть вимагати, щоб усі запити на пул отримували певну кількість схвальних відгуків від людей, які мають дозволи *write* або *admin* у сховищі, або від призначеного власника коду, перш ніж вони об’єднаються у захищену гілку.  Якщо особа з дозволами *admin* у перегляді обирає опцію **Request changes**, тоді ця особа повинна схвалити запит на пул, перш ніж його можна буде об'єднати. Якщо рецензент, який вимагає зміни на запит на пул недоступний, кожен, хто має дозволи *admin* або *write* для сховища, може відхилити blocking review. 

#### Вимога проходження перевірки статусу перед об'єднанням гілок (required status check to pass before merging)

Якщо ви застосували захист гілок у вашому сховищі, ви можете встановити необхідні перевірки статусу. Після ввімкнення повинні пройти всі необхідні перевірки стану, перш ніж гілки можуть бути об'єднані в захищену гілку. 

#### Require signed commits                          

Коміти, запушені на відповідні гілки, повинні мати підтверджені підписи.

#### Require linear history                          

Prevent merge commits from being pushed to matching branches.        

#### Include administrators                          

Enforce all configured restrictions above for administrators.        

#### Allow force pushes        

Permit force pushes for all users with push access.

#### Allow deletions                          

Allow users with push access to delete matching branches.        



Ви можете застосувати обмеження для гілок, щоб лише певні користувачі, команди чи застосунки могли переходити до захищеної гілки у сховищах, що належать вашій організації. У ліцензії GitHub Free захист гілок доступний тільки для публічних сховищ. 

Ви можете надати доступ до надсилання змін (push) захищеної гілки лише користувачам, командам або встановленим застосункам GitHub Apps із доступом `write` до сховища. Люди та застосунки, що мають права адміністратора до сховища, завжди можуть перейти до захищеної гілки, за винятком, якщо в обмеженнях буде стояти "Include administrators".

Додатково читати [Enabling branch restrictions](https://help.github.com/en/github/administering-a-repository/enabling-branch-restrictions)



 **Restrict who can push to matching branches**.



Детально українською про GitHub Ви можете прочитати [за посиланням](https://git-scm.com/book/uk/v2/GitHub-%D0%A1%D1%82%D0%B2%D0%BE%D1%80%D0%B5%D0%BD%D0%BD%D1%8F-%D1%82%D0%B0-%D0%BD%D0%B0%D0%BB%D0%B0%D1%88%D1%82%D1%83%D0%B2%D0%B0%D0%BD%D0%BD%D1%8F-%D0%BE%D0%B1%D0%BB%D1%96%D0%BA%D0%BE%D0%B2%D0%BE%D0%B3%D0%BE-%D0%B7%D0%B0%D0%BF%D0%B8%D1%81%D1%83), довідникова система англійською -  за [цим](https://help.github.com/en/github) посиланням.